Kmom02
===============================

Rapport för kmom02.
Vad tycker du om LESS så här långt, och det sättet vi jobbar med LESS-moduler i vårt tema?
Jag tyckte det var väldigt svårt att förstå sig på tankesättet och det tog lång tid för mig att komma underfund med det. Själva LESS koden skiljde sig inte mycket från CSS-kod tyckte men jag tyckte bara att det var svårt att sätta mig in i en redan så stor fil som jag själv inte skrivit. Det var en ny erfarenhet för mig vars lärdom jag värderar högt då detta arbetssätt troligtvis påminner om hur det ser ut på arbetslivet.

Hur kändes det att kompilera LESS till CSS, var det något du reflekterade över?
Jag försökte förstå lite meningen med att skriva det i LESS för att sedan låta det översättas till CSS. Det var lärorikt att prova på något nytt och det gav en bredare syn på vilka möjligheter som finns.

Har du varit bekant med Makefiler och make sedan tidigare, eller något liknande byggverktyg? Hur uppfattar du make så här långt?
Jag har inte varit bekant med något sådant tidigare så det var helt nytt för mig. Det tog en stund innan jag förstod mig på vad den gjorde och vad det innebar. Jag tror inte att jag hade kunnat skriva en sådan kod själv från grunden däremot då det känns som att det omfattar flera bitar jag inte har lärt mig än.

Fann du nytta i de videor som var kopplade till detta kursmoment?
Likt tidigare kursmoment, även i andra kurser, så följer jag de videorna jag behöver slaviskt. Artiklarna som är kopplade till uppgifterna är väldigt väl formulerade och man kan säkert göra uppgiften bara genom att läsa artiklarna men jag är en sådan person som lär mig lättare om jag hör en förklaring än om jag läser den, därför fördrar jag att titta på videos samtidigt som jag läser genom artiklen.
